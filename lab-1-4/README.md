Якщо інше не обумовлено, то основний процес обробляє дані, зчитуючи їх з програмного каналу та виводячи їх на екран. Будь-який процес завершується тільки після того, як завершено породжені ним процеси. Користувача потрібно інформувати про всі події в роботі програми (створення процесу, завершення процесу, завершення передачі даних у канал, завершення зчитування даних з каналу, відправка сигналу, обробка сигналу).
Усі породжені процеси готують і виводять в канали дані такого вигляду: № процесу, знак ':', повідомлення від процессу.
Завдання. Для свого варіанту виконати таке.

1. Нарисувати діаграму створення та взаємодії процесів. Скористатися умовними позначеннями: П0 – основний процес, П1, П2, … – породжувані процеси, К0, К1, … – створювані канали, подвійна стрілка – породження процесу, одинарна суцільна – передача даних через канал, пунктирна стрілка – надсилання сигналу.
2. Описати процеси, що взаємодіють, у абстрагованому вигляді. Скористатися такими умовними позначеннями:
:: – породити процес або створити канал, наприклад, П1::П2 або П1::К0;
<< та >> – вивести дані в канал та ввести з каналу, наприклад, К0<<data; К0>>variable;
S(process, signal) – надіслати вказаному процесу вказаний сигнал;
W(signal) – чекати появи вказаного сигналу;
P(signal) – обробити вказаний сигнал.
3. На основі попередніх пунктів запрограмувати взаємодію процесів.

П0 створює К0 і К1 і породжує процес П1. П1 породжує процеси П2 та П3. П0 зчитує дані з каналу К0, П1 – з К1. Першим у К1 виводить свої дані П2, після чого надсилає сигнал до П3. П0, отримавши дані від П1, надсилає до П1 сигнал. П3 після сигналу від П2 виводить свої дані в канал К1. П1, після сигналу від П0, копіює ці дані в К0.
